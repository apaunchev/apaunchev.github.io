---
layout: post
title: "Най-поразителният факт"
date: 2014-01-03 23:10:12
description: "Нийл Тайсън споделя най-поразителния факт за Вселената."
image: 2014-01-03-the-most-astounding-fact.jpg
---

<figure>
    <img src="/images/posts/{{ page.image }}" alt="{{ page.title }}">
</figure>

– Кой е най-поразителният факт за Вселената, който можете да споделите с нас?

– Най-поразителният факт е знанието, че атомите, изграждащи живота на Земята – атомите, съставящи човешкото тяло – могат да бъдат проследени до гигантските пещи, синтезирали леките елементи в тежки елементи в ядрата си при екстремни темеператури и налягания. Тези звезди – по-тежките от тях – са станали нестабилни в последните си години. Свили са се, след което са избухнали, разпръсквайки обогатените си вътрешности из галактиката. Вътрешности, съставени от въглерод, азот, кислород и всички основни съставки на живота. Тези съставки са станали част от газови облаци, които се сгъстяват, свиват, формират следващото поколение слънчеви системи, звезди и заобикалящите ги планети, а тези планети сега също имат съставките за живот. Така че като погледна към нощното небе и знам, че да, ние сме част от тази вселена, ние сме във вселената, но вероятно по-важно и от двата факта е, че Вселената е вътре в нас. Когато разсъждавам върху това, поглеждам нагоре – много хора се чувстват малки, защото са малки, а Вселената е голяма, но аз се чувствам голям, защото моите атоми са дошли от онези звезди. Усеща се свързаността. Това е, което искаш в живота – искаш да се чувстваш свързан, значим, участник в действията и събитията, които се случват около теб. Точно това сме ние, просто като сме живи…

– Нийл Тайсън

_(превод на аудиото от клипа „[The Most Astounding Fact](http://www.youtube.com/watch?v=9D05ej8u-gU)“)_
